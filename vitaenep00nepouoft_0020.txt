8 11. THEmsTOCLEs. 1. 2.

3 quae contumelia non fregit eum, sed erexit. nam cum
iudicasset sine summa industria non posse eam ex·
stingui, totum se dedidit rei publicae, diligentius amicis
famaeque serviens, multum in iudiciis privatis versa-
batur, saepe in contionem populi prodibat3 nulla res
maior sine eo gerebatur, celeriter quae opus erant

4 reperiebat, facile eadem oratione explicabat, neque
minus in rebus gerendis promptus quam excogitandis
erat, quod et de instantibuS‚ ut ait ThucydideS, veris-
sime iudicabat et de futuris callidissime coniciebat.
quo factum est ut brevi tempore illustraretur.

2 Primus autem gradus fuit capessendae rei publi·
cae bello Corcyraeo: ad quod gerendum praetor a
populo factus non solum praesenti bello, sed etiam

2 reliquo tempore ferociorem reddidit civitatem. nam
cum pecunia publica, quae ex metallis redibat, lar-
gitione magistratuum quotannis interiret, ille persuasit
populo ut ea pecunia classis centum navium aedifica-

3 retur. qua celeriter effecta primum Corcyraeos fregit,
deinde maritimos praedones consectando mare tutum
reddidit. in quo cum divitiis ornavit, tum etiam peri-

4 tissimos belli navalis fecit Athenienses. id quantae saluti
fuerit universae Graeciae, bello cognitum est PersicO.
nam cum Xerxes et mari et terra bellum universae in-
ferret Europae, cum tantis copiis eam invasit, quantas

5 neque ante nec postea habuit quisquam: huius em‘m
classis mille et ducentarum navium longarum fuit,
quam duo milia onerariarum sequebantur, terrestris
autem exercitus septingenta peditum, equitum quadrin-

6 genta milia fuerunt. cuius de adventu cum fama in
Graeciam esset perlata ct maxime Athenienses peti
dicerentur propter pugnam Marathoniam, miserunt
Delphos consultum, quidnam facerent de rebus suis.
deliberantibus Pythia respondit, ut moenibus ligneis

‘1 se munirent. id responsum quo valeret cum intelle-
geret ncmo, Themistocles persuasit consilium esse
Apollinis, ut in naves se suaque conferrent: eum enim

