ΧΠ. CHABRIAS. 2—4. 45

stravit, cum dux Atheniensium esset3 in Aegypto sua
sponte gessit: nam Nectenebin adiutum profectus

¹ regnum ei constituit. fecit idem Cypri, sed publice 2
ab Atheniensibus Euagorae adiutor datus, neque prius
inde discessit, quam totam insulam bello devinceret:
qua ex re Athenienses magnam gloriam sunt adepti.
interim bellum inter Aegyptios et Persas conflatum 3
est. Athenienses cum Artaxerxe societatem habebant,
Lacedaemonii cum Aegyptii5‚ a quibus magnas prae-
das AgesilauS, rex eorum, faciebat. id intuens Cha-
briae, cum in re nulla Agesilao cederet, sua sponte
eos adiutum profectus Aegyptiae classi praefuit, pe-
destribus copiis Agesilaus.

Tum praefecti regis Persae legatos miserunt Athe· 3
nas questum, quod Chabrias adversum regem bellum
gereret cum Aegyptiis. Athenienses diem certam Cha-
briae praestituerunt, quam ante domum nisi redisset,
capitis se illum damnaturos denuntiarunt. hoc ille
nuntio Athenas rediit, neque ibi diutius est moratus,
quam fuit necesse. non enim libenter erat ante ocu· 2
los suorum civium, quod et vivebat laute et indulge-
bat sibi liberaliuS, quam ut invidiam vulgi posset
effugere. est enim hoc commune vitium magnis liberis· s
que civitatibus, ut invidia gloriae comes sit et libenter
de iis detrahant, quos eminere videant altius, neque
animo aequo pauperes alienam opulentiam intueantur.
itaque Chabrias, quoad ei licebat, plurimum aberat.
neque vero solus ille aberat Athenis libenter, sed 4
omnes fere principes fecerunt idem, quod tantum se
ab invidia putabant afuturos, quantum a conspectu
suorum recesserint. itaque Conon plurimum Cypri
vixit, Iphicrates in Thraecia, Timotheus Lesbi, Chares
Sigei, dissimilis quidem Chares horum et factis et

= moribus, sed tamen Athenis et honoratus et potens.

3 Chabrias autem periit bello sociali tali modo 4
oppugnabant Athenienses Chium. erat in classe Cha-
brias privatus, sed omneS, qui in magistratu erant,

